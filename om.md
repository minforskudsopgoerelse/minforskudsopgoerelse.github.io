---
layout: page
title: Om
subtitle: Hvad er formålet med hjemmesiden?
menubar: om_menu
show_sidebar: false
---

## Ideen bag hjemmesiden

Ideen bag 'Minforskudsopgoerelse.dk' opstod, da vi talte med flere unge, der havde svært ved at forholde sig til deres forskudsopgørelse. De fandt det uoverskueligt og savnede forklaring i øjenhøjde, ikke flere snørklede forklaringer fra voksne.
Derfor gik vi straks hjem og undersøgte mulighederne for at lave et website med mere forståelige forklaringer. Vi henviser dog fortsat til [skat.dk](https://www.skat.dk), da det som bekendt er dem, der laver reglerne.

## Vores vision
Vi har en vision om at hjælpe alle, der har svært ved at udfylde deres forskudsopgørelse. Vores primære målgruppe er unge menesker, der ofte får et stort skattesmæk, når de starter i deres første job. Men vi håber selvfølgelig, at vi kan hjælpe så mange som muligt, uanset alder. Vi håber, at du finder hjemmesiden brugbar. Hvis du har kommentarer eller forslag, skal du være velkommen til at kontakte os under ["Kontakt"](/kontakt/).

## Vores forudsætninger
Vi har ganske vist ingen relevante uddanelser ift. forskudsopgørelser, men vi har alle prøvet at få et skattesmæk. På baggrund af intensiv læsning på Skats hjemmeside, [skat.dk](https://www.skat.dk/), har vi forsøgt at omformulere og gøre relevant information mere forståelig. Hos 'minforskudsopgoerelse.dk' har vi skabt en række nyttige værktøjer, der kan downloades gratis, for at forsøge at gøre udfyldningen af forskudsopgørelsen lettere. Vær dog opmærksom på, at vi ikke er økonomiske rådgivere, og at hjemmesiden ikke er tiltænkt som finansiel rådgivning.

## Reklamer
På hjemmesiden anvender og bringer vi reklamer for at finansiere/dække de mange timer, der bruges på at researche og videreformidle viden. Skulle du mene, at brugen af reklamer er helt urimelig kan man anvende en adblocker, - vi vil dog opfordre til, at du slår din adblocker fra, da det hjælper med at dække hjemmesidens driftsomkostninger.
