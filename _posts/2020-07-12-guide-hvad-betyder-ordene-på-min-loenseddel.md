---
layout: post
title: Ordbog
tags: lønseddel forskudsopgørelse
description: "ATP står for Arbejdsmarkedets Tillægspension. Det er obligatorisk og lovpligtigt"
#image:
summary: |-
    ATP står for Arbejdsmarkedets Tillægspension. Det er obligatorisk og lovpligtigt.
---

{% include notification.html message="Bemærk venligst, at vi ikke er økonomisk rådgivere, og at hjemmesiden ikke er tiltænkt som finansiel rådgivning." %}

Her kan du finde en ordbog over de mest relevante ord ifm. udfyldning af forskudsopgørelse - herunder også begreber fra lønsedler mm. Ordbogen bliver løbende opdateret, som vi bliver klogere. Hvis du vil søge i listen, kan du bruge ctrl-f på windows eller cmd-f mac.

## Lønseddel

### Bruttoindkomst
Bruttoindkomsten er din aftalteløn + andre skattepligtige andele.

### ATP
[ATP](https://www.borger.dk/pension-og-efterloen/ATP-Livslang-pension-oversigt/ATP-Livslang-Pension) står for Arbejdsmarkedets Tillægspension. Det er obligatorisk og lovpligtigt. Som månedslønnet(fuld tid), skal du betale 94,65 kr. pr. måned. Er du timelønnet(fuldtid) betaler du 99,6 kr. pr. måned. Udover din egenbetaling, så indbetaler din arbejdsgiver også en andel.

### AM-bidrag
Arbejdsmarkedsbidraget er en skat på 8%, som pålægges al arbejdsindkomst (dvs. lønindkomst og indkomst for selvstændige) i Danmark. Der findes ikke fradrag ifm. AM-bidrag. Beløbet afrundes til hele kroner.

### A-Skattepligtig indkomst
Din A-skattepligtige indkomst, er din indkomst fratrukket AM-bidraget (dvs. 8% af din bruttoindkomst).

### Fradrag
Fradraget på din lønseddel er det skattefradrag du kan se på din forskudsopgørelse hos SKAT. Fradraget er typisk pr. uge/14 dage/måned. Får du ikke løn for en hel periode, så vil din arbejdsgiver anvende et forholdsmæssigt fradrag.

## A-skat
A-skat er den skat, som du skal betale, efter AM-bidrag og fradraget er fratrukket bruttoindkomsten. Trækprocenten er typisk omkring 40%, men du kan finde din præcise trækprocent på forskudsopgørelsen hos skat. Beløbet afrundes til hele kroner.

## Skattefrie beløb
Skattefrie beløb kan fx være, hvis du har haft udlæg for din arbejdsgiver - typisk vil du være klar over, hvad der er tale om.

## Skattepligtige goder
Af skattepligtige goder kan følgende nævnes:
- fri telefon
- fri bil
- arbejdsgiverbetalt
- sundhedsforsikring
- og andre skattepligtige goder

Værdien af disse bliver typisk lagt til øverst på lønsedlen. Derefter bliver din skat beregnet af den kunstigt højere løn. Nederst på lønsedlen bliver beløbene trukket fra igen, da man ikke skal have beløbene udbetalt. Dvs. at den tillagte løn repræsenterer de personalegoder du måtte have - fx fri bil.
