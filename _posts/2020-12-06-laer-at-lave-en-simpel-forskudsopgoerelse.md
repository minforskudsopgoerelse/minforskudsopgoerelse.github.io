---
layout: post
title: Første job og forskudsopgørelse
tags: Forskudsopgørelse Første-job
description: "Du har fået dit første job og skal nu udfylde din (måske) første forskudsopgørelse. Du logger ind på Skats hjemmeside, skat.dk, og det hele ser lidt forvirrende ud."
image: /assets/img/work.jpg
summary: |-
    Du har fået dit første job og skal nu udfylde din (måske) første forskudsopgørelse. Du logger ind på Skats hjemmeside, skat.dk, og det hele ser lidt forvirrende ud.
---

{% include notification.html message="Bemærk venligst, at vi ikke er økonomisk rådgivere, og at hjemmesiden ikke er tiltænkt som finansiel rådgivning." %}

## Tillykke! Du har fået dit første job

Du har fået dit første job og skal nu udfylde din (måske) første forskudsopgørelse. Du logger ind på Skats hjemmeside, [skat.dk](https://www.skat.dk/), og det hele ser lidt forvirrende ud. Frygt ikke, for der er hjælp at hente. Vi vil her på siden gennemgå de vigtigste punkter, og hvad du skal være særlig opmærksom på. Følgende forudsætter, at du har modtaget din første lønseddel. (Den kan ofte findes på e-Boks).

Bemærk, at informationen på følgende side muligvis også kan være nyttigt, hvis du har skfitet job. Så læs gerne med.

## Frikort
Hvert år må man tjene en bestemt mængde penge uden at skulle betale skat. Grænsen for hvor meget man må tjene fastsættes hvert år, eksempelvis må man tjene 46.700 kr. i 2021. Bemærk dog, at grænsen er flydende og afhænger af flere forskellige individuelle forhold. Tjener du mindre end dette beløb, kan du gøre brug af et frikort. Det er som regel unge og su-modtagere, der bor hjemme, der kan bruge frikortet. Skattestyrelsen opretter automatisk et frikort til dig, når du fylder 15 år. Skulle du alligevel ikke have fået et frikort, kan du oprette et på deres hjemmeside. Skat har en fin guide [her](https://skat.dk/skat.aspx?oid=3449).

Med frikortet betaler du først skat, når din samlede indkomst på et år overstiger beløbet på frikortet (fx 46.700 kr. i 2021). Hvis du har flere job eller udbetalere, kan de godt alle bruge dit frikort. Overstiger din samlede indkomst dit fribeløb trækker din arbejdsplads automatisk skat ud fra den trækprocent, der kan findes på dit frikort.

## Hovedkort og bikort
Tjener du mere end beløbsgrænsen for frikortet, skal du benytte dit hovedkort og evt. bikort. Hovedkortet anvendes, hvor du tjener mest. Du kan finde et konkret eksempel nedenfor. Har du mere end en ubetaler, skal de øvrige udbetalere benytte dit bikort.

### Eksempel
Skat har lavet en meget fin [infografik](https://skat.dk/skat.aspx?oId=2247419), som man med fordel kan se.

Lad os sige, at du arbejder i den lokale dagligvarebutik, hvor du har 8 timer om ugen. Din timeløn er 78 kr:

```python

timeløn = 78 kr
ugentligt timetal = 8 timer

Månedsløn = 8 timer * 4 uger * 78 kr = 2.496 kr
Årsløn = 12 måneder * 2.496 = 29.952 kr

```

Man kunne umiddelbart tro, at man så skulle skrive 29.952 kr. på sin forskudsopgørelse, men det er ikke tilfældet. En typisk fejl mange unge laver, er at de glemmer, at også deres feriepenge er skattepligtige - de skal ligges til grundlønnen. Din sats feriepengesats kan du finde på din lønseddel (såfremt de trækker skatten ved indbetaling). Lad os sige, at du får 12,5% i feriepenge, og at du vil lægge disse sammen med din årsløn:

```python

Årsløn = 29.952 kr
Feriepenge = 12,5% * årsløn = 12,5% * 29.952 kr = 3.744 kr.

Total = årsløn + feriepenge = 33.696 kr.

```

Man skal derfor oplyse 33.696 kr. i forskudsopgørelsen. I eksemplet kan du gøre brug af dit frikort, da din indtægt er mindre en beløbsgrænsen for frikortet. Bemærk, at det kan være en god ide, at lægge lidt ekstra til, så du ikke skal betale restskat, hvis du får lidt flere timer end planlagt.

Udover feriepenge skal følgende også inkluderes i felt 201:
-

Du kan finde en liste over, hvad felt 201 (feltet hvor du skal indtaste din løn) omfatter på skats hjemmeside [her](https://www.skat.dk/SKAT.aspx?oID=1536745).
